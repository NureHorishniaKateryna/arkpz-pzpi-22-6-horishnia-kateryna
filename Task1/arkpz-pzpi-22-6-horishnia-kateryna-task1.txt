Харківський національний університет радіоелектроніки
Факультет комп’ютерних наук


Кафедра програмної інженерії



ЗВІТ
до лабораторної роботи №1
з дисципліни «Аналіз та рефакторинг коду»


Виконала:
ст. гр. ПЗПІ-22-6,
Горішня Катерина Олексіївна


Перевірив:
ст. викладач каф. ПІ,
Сокорчук Ігор Петрович




Харків 2024

1 РОЗРОБКА VISION AND SCOPE DOCUMENT

1.1 Мета роботи
Метою роботи є розробка Vision and Scope Document для визначення цілей, функціональності та обмежень системи інтелектуального освітлення для дому з датчиками руху, що дозволить ефективно організувати процес розробки та тестування системи.

1.2 Хід роботи
1.2.1 Розглянути актуальність проблем, які вирішує програмна система, акцентуючи на її важливості та внеску у вирішення практичних завдань. Провести аналіз інших подібних рішень, які спрямовані на вирішення аналогічних завдань. Описати можливі способи монетизації проєкту, підкресливши основні моделі заробітку та оцінити їх потенційну ефективність.
1.2.2 Визначити призначення системи, сформулювавши її мету та сферу застосування. Детально описати ключові функціональні можливості, а також розкрити аспекти бізнес-логіки проєкту, які забезпечують його ефективність.
1.2.3 Надати ґрунтовний опис функціональних можливостей компонентів системи, висвітливши їх призначення та особливості взаємодії між ними.
1.2.4 Описати технології, які планується використовувати у проєкті, підкресливши їхню роль у досягненні поставлених цілей.

1.3 Висновки
У ході виконання лабораторної роботи було розроблено документ Vision and Scope, наведений у додатку А. У документі було описано ключові проблеми користувачів, виконано аналіз аналогів, визначено призначення системи та основну функціональність. Також було окреслено функції для реалізації у цьому семестрі та функціональність, що забезпечить цілісність системи. Описано робоче середовище, включаючи обрані технології, програмні засоби та нефункціональні вимоги.

1.4 Список використаних джерел
1. AWS (Amazon Web Services) – офіційний сайт. URL: https://aws.amazon.com (дата звернення: 15.12.2024).
2. Microsoft Azure – офіційний сайт. URL: https://azure.microsoft.com (дата звернення: 15.12.2024).
3. Flask Framework – офіційна документація. URL: https://flask.palletsprojects.com (дата звернення: 15.12.2024).
4. PostgreSQL – офіційна документація. URL: https://www.postgresql.org (дата звернення: 15.12.2024).
5. MQTT Protocol – офіційна документація. URL: https://mqtt.org (дата звернення: 15.12.2024).
6. DBeaver – офіційний сайт. URL: https://dbeaver.io (дата звернення: 15.12.2024).
7. Postman – офіційний сайт. URL: https://www.postman.com (дата звернення: 15.12.2024).

1.5 Посилання
Посилання на GitHub репозиторій: 
https://github.com/NureHorishniaKateryna/arkpz-pzpi-22-6-horishnia-kateryna/tree/main/Task1
Посилання на відео доповіді: https://youtu.be/ 


Додаток А


Vision and Scope Document
for
Програмна система для інтелектуального освітлення для дому з датчиками руху
Версія 1.0
Підготовлено студенткою групи ПЗПІ-22-6, Горішня К.О.
Харківський національний університет радіоелектроніки
12.12.2024 
Table of Contents

Table of Contents	5
Revision History	5
1.	Business Requirements	6
1.1.	Background	6
1.2.	Business Opportunity	7
2.	Vision of the Solution	9
2.1.	Vision Statement	9
2.2.	Major Features	10
3.	Scope and Limitations	11
3.1.	Scope of Initial Release	11
3.2.	Scope of Subsequent Releases	13
4.	Business Context	14
4.3.	Operating Environment	14

Revision History

Name	Date	Reason For Changes	Version
Горішня К.О.	12.12.2024		1.0
			
 
1 Business Requirements
1.1.	Background
Сучасні тенденції спрямовані на автоматизацію побутових процесів з метою підвищення комфорту, безпеки та енергоефективності. Витрати на електроенергію продовжують зростати, що вимагає пошуку рішень для оптимізації її використання. Традиційні системи освітлення не завжди є ефективними, оскільки вимагають ручного керування та часто призводять до зайвого енергоспоживання через недбалість користувачів.
Програмна система для інтелектуального освітлення для дому з датчиками руху покликана розв'язати ці проблеми шляхом впровадження розумного керування освітленням. IoT-датчики руху активують освітлення у приміщенні при виявленні руху та автоматично вимикають його за відсутності активності, що дозволяє значно зменшити енергоспоживання. Мобільний додаток забезпечує віддалене управління системою, дозволяє налаштовувати графіки роботи освітлення, контролювати статус датчиків та отримувати сповіщення про їх спрацювання.
Серверна частина відповідає за обробку даних з датчиків руху, зберігання користувацьких налаштувань та ведення журналу подій. Інтегрований налітичний модуль надає користувачам дані про економію енергії, базуючись на історії спрацювання датчиків. Інтерфейс на фронтенд-частині дозволяє в реальному часі контролювати стан освітлення, налаштовувати параметри роботи системи та переглядати історію подій для оптимального управління енергоефективністю будинку.
Таким чином, система забезпечує зручне, автоматизоване та енергоощадне рішення для освітлення, що сприяє економії ресурсів, підвищенню комфорту та підтриманню екологічної відповідальності користувачів.

1.2.	Business Opportunity
На сучасному ринку інноваційних рішень для розумних будинків спостерігається активне зростання попиту на системи автоматизації, які підвищують комфорт і допомагають зменшити енергоспоживання. Серед доступних аналогів можна відзначити такі системи, як Philips Hue, LIFX Smart Lights, Eufy Smart Bulbs та TP-Link Kasa Smart, кожна з яких має свої переваги, але також обмеження. Наприклад, Philips Hue дозволяє налаштовувати сценарії роботи освітлення та змінювати яскравість і колір світла, однак потребує додаткових шлюзів для інтеграції з іншими платформами. LIFX Smart Lights забезпечує управління через Wi-Fi, але не включає аналітики енергоспоживання. Eufy Smart Bulbs орієнтовані на простоту використання, проте не підтримують прогнозування або гнучке налаштування графіків роботи. TP-Link Kasa Smart пропонує базову автоматизацію, однак її можливості обмежені через відсутність підтримки датчиків руху та аналітичних функцій.
Запропонована програмна система для інтелектуального освітлення для дому з датчиками руху суттєво перевершує існуючі аналоги завдяки своїй функціональності та інноваційному підходу до автоматизації. Використання IoT-датчиків забезпечує автоматичну активацію та деактивацію освітлення залежно від наявності людей у приміщенні, що дозволяє значно мінімізувати енергоспоживання без необхідності ручного втручання. Крім того, інтеграція з мобільним додатком надає можливість віддаленого управління системою, налаштування індивідуальних графіків роботи освітлення, зонування приміщень і отримання інформації про статус датчиків у реальному часі.
Система включає аналітичний модуль, який дозволяє збирати, аналізувати та прогнозувати дані про енергоспоживання. Це допомагає користувачам не лише контролювати витрати, але й оптимізувати їх, приймаючи обґрунтовані рішення. Наприклад, користувач може отримати прогноз витрат на електроенергію, оцінку економії або рекомендації щодо заміни компонентів системи, таких як датчики руху. Така функціональність суттєво розширює можливості управління освітленням, роблячи систему зручною та економічно вигідною.
Запропонована система використовує сучасну модель монетизації, яка включає продаж апаратного забезпечення, такого як IoT-датчики руху та освітлювальні пристрої, а також підписку на розширені функції мобільного додатка. До таких функцій належать персоналізовані аналітичні звіти, автоматизовані рекомендації з підвищення енергоефективності та інтеграція з іншими системами розумного дому. Окрім того, хмарна інфраструктура забезпечує зберігання даних і доступ до них із будь-якого місця, що робить систему зручною як для приватних користувачів, так і для корпоративних клієнтів.
Таким чином, запропонована система відповідає сучасним тенденціям на ринку інтелектуального освітлення, пропонуючи поєднання автоматизації, аналітики та прогнозування. Вона забезпечує високу енергоефективність, комфорт і зручність для користувачів, вирішуючи проблему нераціонального використання електроенергії та надаючи новий рівень контролю за енергоспоживанням. Це робить систему ідеальним вибором як для житлових приміщень, так і для комерційних об'єктів.

2 Vision of the Solution
2.1.	Vision Statement
Програмна система для інтелектуального освітлення для дому з датчиками руху є сучасним рішенням, яке автоматизує управління освітленням у житлових та комерційних приміщеннях. Головна мета системи полягає у підвищенні енергоефективності, зручності використання та впровадженні інноваційного підходу до управління освітленням із застосуванням технологій IoT.
Основна концепція базується на використанні IoT-датчиків руху, які автоматично вмикають освітлення при виявленні присутності людей у приміщенні та вимикають його, коли кімната залишається порожньою. Це рішення дозволяє мінімізувати енергоспоживання, усуваючи залежність від людського фактора, та забезпечує максимальний комфорт користувачам. Додатково, мобільний додаток надає можливість дистанційного управління освітленням, гнучкого налаштування індивідуальних графіків роботи та отримання сповіщень про активність датчиків.
Серверна частина системи та бази даних забезпечує обробку даних з датчиків руху, зберігання історії роботи освітлення та створення аналітичних звітів щодо енерговитрат. Завдяки цим звітам користувачі можуть відстежувати енергоспоживання, розраховувати витрати на електроенергію та прогнозувати необхідність заміни датчиків або інших компонентів системи.
Система передає дані між датчиками та сервером, що забезпечує стабільну і швидку взаємодію між компонентами. Інтерфейс забезпечує зручне керування налаштуваннями освітлення через веб-додаток або мобільний пристрій. Використання хмарних платформ дозволяє налаштувати обмін інформацією між пристроями IoT-системи.
Запровадження цієї системи сприятиме суттєвому зменшенню витрат на електроенергію, підвищенню рівня комфорту користувачів та створенню екологічно свідомого підходу до енергоспоживання. Система орієнтована на приватні будинки, комерційні об’єкти, готелі та офіси, де є потреба у сучасних технологічних рішеннях для управління освітленням.
		
2.2.	Major Features
MF-1. Автоматичне керування освітленням
Система автоматично вмикає освітлення при виявленні присутності людей у приміщенні та вимикає його, коли приміщення залишається порожнім. Це забезпечує комфортне освітлення, мінімізує енергоспоживання та усуває залежність від ручного втручання.
MF-2. Енергоефективність і адаптивне вимкнення
Освітлення вимикається автоматично після того, як у приміщенні більше немає людей. Користувачі можуть налаштовувати час затримки вимкнення, залежно від своїх потреб, що дозволяє додатково оптимізувати енерговитрати.
MF-3. Дистанційне керування через мобільний додаток
Мобільний додаток дозволяє користувачам у реальному часі керувати освітленням, налаштовувати графіки його роботи, зонувати приміщення та відстежувати статус системи. У додатку також доступна історія подій, що надає корисну інформацію про активність датчиків.
MF-4. Налаштування індивідуальних графіків
Користувачі можуть створювати та змінювати графіки ввімкнення та вимкнення освітлення, адаптуючи їх до різних умов, таких як час доби, частота використання приміщення або персональні потреби.
MF-5. Аналітика споживання енергії
Система збирає дані про активність датчиків і витрати на освітлення, аналізує їх та надає інтерактивні звіти. Ці дані допомагають користувачам оптимізувати енергоефективність, прогнозувати витрати на електроенергію та визначати, коли потрібна заміна компонентів системи.
MF-6. Адаптивне налаштування освітлення
Користувачі можуть налаштовувати інтенсивність освітлення залежно від часу доби або обраного сценарію роботи. Це забезпечує комфорт та додаткову економію енергії.
MF-7. Легке налаштування та інтеграція
Інтерфейс системи дозволяє швидко додавати нові датчики, налаштовувати їхні параметри та інтегрувати систему з іншими платформами розумного дому. Використання протоколу забезпечує стабільний і швидкий обмін даними між компонентами.

3 Scope and Limitations
3.1. Scope of Initial Release
У рамках первинного випуску програмної системи для інтелектуального освітлення з датчиками руху буде реалізовано базову функціональність, яка дозволить автоматизувати керування освітленням, оптимізувати енергоспоживання та забезпечити зручність для користувачів. Основні компоненти системи включають IoT-систему, серверну частину та базову інфраструктуру розгортання.
3.1.1 IoT-система.
IS-1. Автоматичне ввімкнення освітлення при виявленні руху у приміщенні, базуючись на аналізі сигналів з датчиків.
IS-2. Автоматичне вимкнення освітлення, коли приміщення залишається порожнім, із можливістю налаштування часу затримки перед вимкненням.
IS-3. Можливість роботи з кількома датчиками руху для покриття різних зон у межах одного приміщення або об'єкта.
IS-4. Збереження базового журналу спрацювань датчиків для подальшого аналізу активності та оцінки ефективності системи.
3.1.2 Серверна частина.
SP-1. Обробка даних від датчиків руху в реальному часі для забезпечення стабільності роботи системи.
SP-2. Збереження даних про активність датчиків у базі даних для створення звітів та аналізу ефективності.
SP-3. Генерація аналітичної інформації про енергоспоживання, розрахунок потенційної економії та прогнозування необхідності заміни компонентів системи.
3.1.3 Розгортання системи.
RS-1. Налаштування серверного середовища для прийому та обробки даних з IoT-сенсорів.
RS-2. Проведення тестування для забезпечення стабільної взаємодії між датчиками руху, серверною частиною та інтерфейсом користувача.
RS-3. Налаштування інтеграції із хмарними платформами для забезпечення масштабованості та безпеки даних.

3.2.  Scope of Subsequent Releases
На наступних етапах розробки програмної системи будуть реалізовані додаткові компоненти, спрямовані на розширення функціональності та підвищення зручності для користувачів. Основними напрямками будуть веб-інтерфейс, мобільний додаток і інтеграція всіх компонентів системи через серверну частину.
3.2.1. Веб-інтерфейс.
Розробка веб-інтерфейсу дозволить користувачам у реальному часі керувати освітленням через браузер. Інтерфейс забезпечить відображення статусу датчиків руху, стану освітлення та журналу подій. Користувачі зможуть налаштовувати параметри системи, включаючи графіки роботи, інтенсивність освітлення та зонування приміщень.
3.2.2. Мобільний додаток.
Мобільний додаток стане ключовим елементом для віддаленого управління освітленням. Він забезпечить можливість змінювати налаштування системи, створювати індивідуальні графіки роботи освітлення для кожного приміщення та відстежувати історію активності датчиків. Користувачі отримуватимуть повідомлення про активацію або вимкнення системи, а також рекомендації щодо оптимізації енергоспоживання. Функція сповіщень замінить надсилання простих статусних повідомлень для більш ефективного користувацького досвіду.
3.2.3. Інтеграція веб-інтерфейсу та мобільного додатка із сервером.
Система буде інтегрована через серверну частину з використанням API для забезпечення безперебійного обміну даними між веб-інтерфейсом, мобільним додатком і датчиками руху. Основний акцент робитиметься на тестуванні стабільності системи в умовах високої навантаженості та гарантії актуальності даних. Журнал подій та історія активності будуть синхронізовані між усіма компонентами системи, щоб користувачі могли отримувати інформацію в режимі реального часу.

4 Business Context
4.3.  Operating Environment
Для реалізації програмного продукту буде використано сучасні технології, що забезпечать стабільну та ефективну роботу системи інтелектуального освітлення на основі датчиків руху. Основою серверної частини стане Python (Flask), яка забезпечуватиме обробку запитів і взаємодію з базою даних PostgreSQL. Ці технології гарантують високу продуктивність і масштабованість для роботи із системою в реальному часі.
Передача даних від датчиків до серверної частини здійснюватиметься через MQTT-протокол, що забезпечує швидкий і надійний обмін повідомленнями між компонентами системи. Це дозволяє мінімізувати затримки в передачі даних і зменшити навантаження на сервер у порівнянні з традиційним HTTP-протоколом. Хмарна інфраструктура, така як AWS, буде використовуватися для зберігання даних, резервного копіювання та забезпечення доступності системи з будь-якого місця.
Розробка програмного забезпечення виконуватиметься у середовищі Visual Studio Code, а тестування серверної логіки та API – за допомогою Postman. Для роботи з базою даних і виконання SQL-запитів буде використовуватися DBeaver, що забезпечує структурований підхід до управління даними. Веб-інтерфейс і мобільний додаток будуть створені з використанням HTML, CSS та JavaScript для забезпечення зручного та адаптивного користувацького досвіду.
Нефункціональні вимоги:
NR-1. Доступність. Система повинна забезпечувати безперебійний доступ до серверної частини через MQTT-протокол. У майбутньому передбачається інтеграція з хмарними сервісами для забезпечення віддаленого доступу до системи.
NR-2. Надійність. Система повинна стабільно обробляти велику кількість подій одночасно, гарантуючи безпеку даних. У разі збою сервер має автоматично відновлювати роботу без втрати історичних записів.
NR-3. Продуктивність. Система повинна забезпечувати обробку до 200 одночасних подій із середнім часом відповіді не більше 200 мс. База даних має бути оптимізована для швидкого збереження та доступу до інформації, генерованої датчиками.
NR-4. Цілісність. База даних повинна гарантувати унікальність записів про події датчиків і налаштування освітлення. Передача даних між датчиками та сервером має бути захищеною за допомогою шифрування для запобігання втратам або спотворенню інформації.
NR-5. Масштабованість. Система повинна бути спроектована для легкого додавання нових датчиків або розширення функціональності без значних змін в архітектурі.
NR-6. Юзабіліті. Інтерфейс системи повинен бути простим і зрозумілим для кінцевого користувача та адміністратора, із детальною документацією для інтеграції нових датчиків та налаштування системи.
Ця інфраструктура забезпечить стабільну, безпечну та ефективну роботу системи як у локальному середовищі, так і в умовах масштабування для підтримки великих об'єктів чи комплексів.
